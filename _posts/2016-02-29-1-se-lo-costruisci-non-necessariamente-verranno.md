---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-03-02T23:36:00.321Z'
dateModified: '2016-03-02T23:35:49.456Z'
title: "SE LO COSTRUISCI, NON NECESSARIAMENTE VERRANNO\_"
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-02-29-1-se-lo-costruisci-non-necessariamente-verranno.md
published: true
url: 1-se-lo-costruisci-non-necessariamente-verranno/index.html
_type: Article

---
# SE LO COSTRUISCI, NON NECESSARIAMENTE VERRANNO 

Ormai dopo anni di entusiasmo, ammetto di essere dipendente dalla mia abilita' 
nel gestire gran parte dei miei affari online con efficienza, velocita' e senza dover 
lasciare casa. Dal parlare coi miei genitori su Skype, a pagare le fatture, comprare 
regali di Natale, organizzare una vacanza, fare la spesa, e scaricare i risultati di 
analisi mediche -- l'assenza prolungata di una connessione alla rete per me 
sarebbe causa di enorme frustrazione. 
Ma da quando son tornata a vivere in Italia, nel 2013, mi sono accorta che la 
connessione qua non basta. Son tornata per amore e in 10 mesi ho avuto i felici 
ma impegnativi compiti d'organizzare il mio matrimonio e seguire il restauro 
della casa di famiglia. 
Come ormai mio solito, subito mi sono connessa a Google per cercare fornitori in 
zona (Firenze e dintorni) e qui la realizzazione che la pagina di risultati dava ben 
poco di confortante: 

* 2-3 Fornitori con link ai loro siti -- di cui scrivero' nel prossimo articolo 

* Fornitori (registrati con Google+), elencati e marcati su una mappa locale
o molti di questi mostravano solo il nome dell'azienda, l'indirizzo 
postale ed il numero di telefono; 
o altri fornivano un link ad una pagina Facebook con qualche 
contenuto di notizie ed eventi, ma nella scheda "About" (Chi 
Siamo) non c'erano le informazioni che cercavo, es. niente sito 
web, orari di apertura, come arrivare 

* Link alla categoria che piu' si avvicinava al mio termine di ricerca, sul sito 
delle Pagine Gialle -- anche qui le informazioni che cercavo 

* Immagini di prodotti -- la maggior parte con link a riviste o articoli online
Alla fine ho dovuto chiedere ad amici e parenti. 

**Cosa ho capito: **

* Che gran parte delle piccole e medie imprese locali, sopratutto quelle 
artigiane, non ha un sito. 

* La costruzione dei siti non tiene conto dei requisiti necessari per apparire 
nei risultati di ricerca di Google e di altri motori. Questi requisiti tecnici 
(rif: ottimizzazione) purtroppo cambiano spesso, e se la persona che vi 
costruisce e gestisce il sito non e' un esperto che si tiene al corrente 
regolarmente e non modifica il codice del vostro sito a seconda dei 
cambiamenti, e' probabile che rimarrete nascosti ai vostri potenziali 
clienti. 

**Consiglio: **

Ci sono una miriade di agenzie e consulenti specializzati che possono 
fornirvi un canale di comunicazione e vendita digitale. Il fatto e' che se e' 
costruito male o e' difficile da gestire, avrete tra le vostre mani una 
cattedrale nel deserto. Quando parlate con i vostri fornitori, chiedete: 
"Come ci assicuriamo che gli utenti ci raggiungano?" Se vi dicono: "Ci 
pensiamo dopo", sappiate che vi stanno imbrogliando perche' il sito va 
costruito in una determinata maniera e aggiustarlo dopo vi costera' molto 
di piu'. 

Conquistare Google e' una scienza e gli esperti vanno pagati, ma ne 
varra' la pena. Se non ci credete, non costruitelo nemmeno il sito ma 
studiatevi un modo per apparire su Google (esempio con Google+), e 
tramite gli affiliati (es. Pagine Gialle), entrambe dei quali parlero' 
prossimamente. 

**Ultimo pensiero **

Cercando un fornitore di materassi su Google, ho trovato un negozio a Scandicci 
ed il proprietario ha risposto subito alla mia email. Alla fine sono andata due 
volte a trovarlo e speso piu' di â‚¬5,000 tra materassi e cuscini. Son sicura che 
non era il migliore, ne' il piu' vicino a casa mia, ma 1) l'ho trovato e 2) mi ha 
soddisfatto abbastanza da provarlo.